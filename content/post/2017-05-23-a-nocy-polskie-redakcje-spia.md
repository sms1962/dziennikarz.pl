---
title: …a w nocy polskie redakcje śpią
author: sms
type: post
date: 2017-05-23T07:56:43+00:00
url: /2017/05/23/a-nocy-polskie-redakcje-spia/
dsq_thread_id:
  - 5842370294
categories:
  - Internet
  - Media

---
Gdyby po północy gdzieś na świecie wybuchła bomba atomowa, to z niektórych polskich mediów dowiedzielibyśmy o tym dopiero rano. Takie smutne wnioski nasuwają mi się, gdy po raz kolejny okazuje się, że w nocy niektóre polskie media śpią.

Zobaczmy prosty przykład dosłownie sprzed kilku godzin. Wczoraj tuż przed północą, po zakończeniu koncertu w Manchester Arena wśród tłumu opuszczającego sale koncertową eksplodował &#8211; teraz to wiemy &#8211; ładunek wybuchowy. Doszło do paniki.<!--more-->

Na polskim Twitterze informacje o tym wydarzeniu pojawiły się błyskawicznie. Nie były to jednak informacje polskich serwisów informacyjnych, tylko internautów. Poniżej jeden z pierwszych przykładów:

{{< tweet 866778421187170304 >}}

Przez chwilę obserwowałem co się stało, przeglądając tweety z okolic Manchesteru, jednym okiem jednak spoglądając na polskie serwisy informacyjne. Te ostatnie smacznie spały.

No OK, może nie wszystkie spały. Pewnie sprawdzały informacje, bo &#8211; jak to zawsze jest w takich sytuacjach, na Twitterze panował chaos informacyjny. Wiadomo było, że na pewno coś się wydarzyło, nie wiadomo było tylko czy to zamach czy wypadek.

Poniżej pierwsze reakcje polskich mediów w porządku jak się ukazywały czyli od samej góry najpóźniejsze.

<a class="twitter-timeline" href="https://twitter.com/dziennikarz/timelines/866917648604553220" data-partner="tweetdeck">Manchester &#8211; Curated tweets by dziennikarz</a>

Widać, że jako pierwsza informację podały na Twitterze Gazeta Wyborcza i Rzeczpospolita &#8211; po 2 w nocy, czyli ponad 2 godziny od wypadku. Ostatnie konto twitterowe telewizji informacyjnej (sic!) TVN24 tuż po 6 rano czyli ponad 6 godzin po zdarzeniu.

Ja wiem, że to późno w nocy, kiedy większość internautów śpi, ale od mediów &#8211; szczególnie tych dużych i informacyjnych &#8211; oczekuję, że będą miały &#8211; jak głosi hasło jednej ze stacji informacyjnej &#8211; &#8222;całą prawdę, całą dobę&#8221;. Okazało się, że mają tylko, od 2 do 6 godzin później.

Gdyby to był jednorazowa wpadka, to pal sześć, ale kolejny raz jestem świadkiem takiej sytuacji. Jeśli wydarzenie jest po godzinie 23, to w naszych mediach cichosza.

Czy naprawdę to taki problem by w redakcjach największych mediów był dyżurny, który po 23 monitoruje czy nie dzieje się coś ekstra ważnego?

A gdyby tak Putin oszalał i zaatakował o północy, to co Panowie i Panie zarządzający w mediach,  Polacy dowiedzieliby się z mediów po 2 godzinach?

Ogarnijcie się.